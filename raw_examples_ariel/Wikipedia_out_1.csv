Source,Content,Scraped at
https://pl.wikipedia.org/wiki/Silnik_gry_komputerowej,"Zrzut ekranu z edytora graficznego silnika PlayCanvas. Silnik gry komputerowej (ang. game engine) – główna część kodu gry komputerowej dostępna wraz ze zintegrowanym środowiskiem programistycznym zaprojektowanym dla osób i zespołów tworzących gry komputerowe. Silnik gry zajmuje się interakcją pomiędzy elementami gry. Może mieć wbudowane moduły grafiki, wejścia, sieci czy też AI, wykrywania kolizji między obiektami gry itd. Może także korzystać z oddzielnych silników implementujących obsługę wymienionych modułów. Silnik gry jest często błędnie utożsamiany z silnikiem graficznym lub silnikiem 3D. Najczęściej jest on projektowany i realizowany z użyciem paradygmatu obiektowego. Producenci gier korzystają z gotowych silników lub też sami je tworzą, przy czym praktycznie zawsze silnikowi towarzyszą narzędzia, dzięki którym można stworzyć pewne elementy gry bez ingerencji w kod źródłowy silnika.",2025-01-29 20:14:01.344775 CET
https://pl.wikipedia.org/wiki/Ciasto_marchewkowe,"Ciasto marchewkowe. Szwajcarski placek Rüblitorte udekorowany lukrem i marchewkami z marcepanu. Kawałek tortu marchwiowego. Ciasto marchewkowe (z ang. carrot cake) – słodki placek z tartą marchewką, szczególnie popularny w krajach anglosaskich. Marchewka mięknie podczas pieczenia, nadając ciastu miękką, gęstą i wilgotną konsystencję. Nazwa jest nieco myląca, ponieważ ciasto marchewkowe bardziej przypomina owocowy chleb, aniżeli tradycyjny, słodki placek: najpierw miesza się mokre składniki (tłuszcz, jajka oraz marchew), potem suche (mąkę, sodę, proszek do pieczenia, przyprawy, cukier), a ostatecznie łączy wszystko razem. Surowa masa nie jest gładka, raczej gęsta i grudkowata. Lepiej smakuje ciasto z dodatkiem przypraw korzennych (cynamon, goździki, gałka muszkatołowa, kardamon), orzechów (laskowe, wiórki kokosowe) lub suszonych owoców. Należy je piec w temperaturze 180 °C przez około godzinę. Ciasto marchewkowe można jeść bez dodatków, jednak najczęściej podaje się je z lukrem, kremową polewą z serka śmietankowego (z ang. cream cheese), posypane kruszonymi orzechami. Czasem ozdabia się je płatkami z cukru przypominającymi marchewkę. Zazwyczaj piecze się je w prostokątnych, podłużnych lub okrągłych foremkach, a podaje pokrojone w kwadraty. W Stanach Zjednoczonych i w Wielkiej Brytanii ciasto marchewkowe można bez problemu kupić w sklepach spożywczych (wersja z przedłużoną datą ważności) lub w cukierniach (świeże). Marchewka była używana jako składnik wypieków już w średniowieczu. Biorąc pod uwagę fakt, że cukier był wówczas towarem drogim i trudno dostępnym, a zawartość cukru w marchewce jest znacznie wyższa niż w jakimkolwiek innym warzywie (poza burakiem cukrowym), stosowano ją, aby wzbogacić smak deserów. Ciasto marchewkowe przeżyło renesans w Wielkiej Brytanii podczas drugiej wojny światowej jako konsekwencja racjonowania żywności. W latach sześćdziesiątych moda na ciasto marchewkowe ogarnęła Stany Zjednoczone. Niskobudżetowy produkt szybko zyskał sympatię i stał się jednym z popularniejszych deserów dostępnych w większości kafejek i restauracji. W Szwajcarii podobną, regionalną potrawą jest placek Rüblitorte. W kuchni polskiej wśród popularnych przepisów na piernik są takie, w których miód zastępuje się marchwią – jest to tzw. piernik marchwiowy. Ciasto o nazwie Piernik z marchwi, wypiekane w województwie łódzkim w okolicach Dmosina i Głowna, zostało wpisane 3 marca 2008 na Listę produktów tradycyjnych polskiego Ministerstwa Rolnictwa i Rozwoju Wsi. Wśród polskich tradycyjnych wypieków znajdują się też inne ciasta z marchwi, zwykle doprawiane cynamonem: 17 stycznia 2011 ciasto o nazwie kaszubski kuch marchewny, wypiekane w województwie pomorskim, zostało wpisane na Listę produktów tradycyjnych polskiego Ministerstwa Rolnictwa i Rozwoju Wsi. W specyfikacji opisano je jako lekko wilgotne, w smaku słodkie, o zapachu marchwi i cynamonu. Przyrządza się je ze startej marchwi, mąki, jaj, oleju, cukru, bakalii, kakao i cynamonu. Nadmiar soku z marchwi wykorzystuje się do przyrządzenia polewy na ciasto. 11 września 2013 na Listę. wpisany został „wilijnik” – ciasto z tartych buraków, marchwi, siekanych orzechów, jaj, cukru, oleju, mąki, cynamonu, soli i sody oczyszczonej. Wilijnik jest wypiekiem wigilijnym, wytwarzanym na terenie gminy Sieniawa (woj. podkarpackie, powiat przeworski). 3 marca 2017 na tę samą listę trafiło kujawskie ciasto marchewkowe, wypiekane w województwie kujawsko-pomorskim. Jego zapach „przypomina ciasto piernikowe” a smak opisany jest jako „biszkoptowy z wyczuwalnym posmakiem marchwi i cynamonu”. Kujawski wypiek składa się ze startej marchwi, mąki, jaj, oleju, cukru, cynamonu i startej skórki z cytryny. Polukrowane jest na wierzchu białym lukrem. Na Mazowszu (Przesmyki) i Lubelszczyźnie wytwarza się wypieki (strucle, pierogi, bułeczki etc.) z nadzieniem marchwiowo-makowym zwane marchwiakami (zob. lubelski marchwiak z makiem).",2025-01-29 20:14:05.524349 CET
https://pl.wikipedia.org/wiki/Deska,"Znajdująca się w Szymbarku była najdłuższą deską na świecie do 17 maja 2009. Deska – drewniany element w kształcie płaskiego i silnie wydłużonego prostopadłościanu, wykorzystywany głównie jako materiał budowlany, półprodukt stolarski do wykonywania mebli lub materiał wykończeniowy w architekturze wnętrz, wykorzystywany na przykład do układania boazerii. Według PN-75D/96000 Tarcica iglasta ogólnego przeznaczenia deska jest jednym z sortymentów tarcicy, wyróżniającym się grubością w przedziale 19-45 mm, szerokością 75–250 mm i długością od 0,9–6,3 m. Według PN-72D/96002 Tarcica liściasta ogólnego przeznaczenia deska jest jednym z sortymentów tarcicy, wyróżniającym się grubością w przedziale 16–45 mm, szerokości 80–100 mm i długości powyżej 1 m. W Szymbarku znajduje się najdłuższa deska świata wycięta ze 120-letniej daglezji zielonej o długości 46 metrów 53 centymetrów posiadająca wpis do Księgi rekordów Guinnessa.",2025-01-29 20:14:10.695435 CET
https://pl.wikipedia.org/wiki/Lubelszczyzna,"Lubelszczyzna – kraina historyczna, położona nad prawym brzegiem Wisły, w dorzeczu rzeki Wieprz. Region stanowi północno-wschodnią część Małopolski. Określenie regionu używane jest w zależności od kontekstu: w odniesieniu do ziemi lubelskiej (średniowiecze), województwa lubelskiego z lat 1474–1795 lub do późniejszych województw lubelskich. Po 1999 r. instytucje samorządowe pod nazwą Lubelszczyzna określają obecne województwo lubelskie i stosują je zamiennie (synonim). W literaturze historycznej nazwą Lubelszczyzna określa się historyczne województwo lubelskie istniejące w latach 1474–1795, którego obszar różnił się od obszaru współczesnego województwa lubelskiego. Lubelszczyzna w tym ujęciu stanowi północno-wschodnią część Małopolski. Graniczy z ziemią sandomierską na zachodzie, Mazowszem na północnym zachodzie, Podlasiem (wraz z Podlasiem Południowym) na północnym wschodzie oraz Grodami Czerwieńskimi/Rusią Czerwoną na wschodzie. Akt unii lubelskiej. Protestantyzm na Lubelszczyźnie pojawił się dopiero w drugiej połowie XVI w., jednak ten region Polski szybko stał się jednym z najważniejszych ośrodków kalwinizmu i arianizmu aż do połowy XVII w., kiedy zwyciężyła kontrreformacja. Po III rozbiorze w 1795 Lubelszczyzna znalazła się pod panowaniem Austrii. W 1809 region został włączony do Księstwa Warszawskiego. W 1815 znalazło się w Królestwie Polskim w zaborze rosyjskim, w 1837 Lublin został stolicą guberni lubelskiej. W 1801 Izabela Czartoryska założyła w Świątyni Sybilli w Puławach pierwsze polskie muzeum. W 1831 stoczono na Lubelszczyźnie kilka bitew powstania listopadowego. W 1877 zbudowano pierwsze połączenie kolejowe. Podczas I wojny światowej rosyjski odwrót i zajęcie regionu przez wojska niemieckie i austro-węgierskie w lecie 1915 ostatecznie zakończyło rosyjskie rządy na Lubelszczyźnie, a rozpoczęła się okupacja austriacka. W 1918 wraz z odzyskaniem niepodległości przez Polskę, Lubelszczyzna wróciła w skład państwa polskiego w ramach województwa lubelskiego. Stan ten zmieniała agresja dokonana w 1939 przez Niemcy, Słowacię i Związek Radziecki. Konsekwencją zakończonej wojny było utworzenie 26 października 1939 przez Hitlera dekretem Generalnego Gubernatorstwa i włączenie Lubelszczyzny do dystryktu lubelskiego. Działania niemieckich władz okupacyjnych doprowadziły do powstania ruchu oporu w postacji oddziałów partyzanckich Gwardii Ludowej, Armii Krajowej i Baralionów Chłopskich. Wybrane pałace: Pałac Ogińskich w Siedlcach Pałac Czartoryskich w Puławach Pałac Zamoyskich w Kozłówce Pałac Jabłonowskich w Kocku Pałac Sanguszków w Lubartowie Pałac Lubomirskich w Lublinie Pałac Potockich w Radzyniu Podlaskim Pałac Małachowskich w Nałęczowie Pałac w Gościeradowie Pałac w Celejowie. Wybrane kościoły z okresu przedrozbiorowego: Bazylika św. Stanisława w Lublinie Kościół Wniebowzięcia NMP w Kraśniku Kościół św. Marii Magdaleny w Łęcznej Kościół Trójcy Świętej w Radzyniu Podlaskim Kościół św. Anny w Kazimierzu Dolnym Archikatedra św. Jana Chrzciciela i św. Jana Ewangelisty w Lublinie Kościół Wniebowzięcia NMP w Kocku.",2025-01-29 20:14:16.916989 CET
https://pl.wikipedia.org/wiki/Milimetr,"Milimetr (symbol: mm) – podwielokrotność metra, podstawowej jednostki długości w układzie SI. Jeden milimetr równa się 10-3 m. W notacji naukowej można go zapisać jako 1 E-3 m oznaczający 0,001 x 1 m. Stosowany powszechnie w pomiarach.",2025-01-29 20:14:21.106416 CET
https://pl.wikipedia.org/wiki/Wykrywanie_kolizji,"Wykrywanie kolizji – grupa algorytmów stosowanych w grafice komputerowej i symulacjach komputerowych służących znajdowaniu ograniczeń ruchu w scenach dwu- i trójwymiarowych. Najogólniej, algorytm wykrywający kolizję odpowiada na pytanie: czy przemieszczenie jakiegoś obiektu w danym kierunku jest możliwe, czy może na drodze ruchu znajdują się jakieś przeszkody, tj. inne obiekty ruchome lub nieruchome. W symulacjach ciał odkształcających się (np. tkanin) należy również wykrywać kolizje pomiędzy różnymi fragmentami tego samego obiektu. W zależności od potrzeb, algorytmy mogą stwierdzać wyłącznie czy ruch jest możliwy, zwykle jednak wymagana jest wiedza, z którym obiektem następuje kolizja, a także w którym punkcie przestrzeni będzie miała miejsce. W przypadku symulacji komputerowych, wykonywane są one w dyskretnych chwilach czasu, dlatego algorytmy wykrywania kolizji pozwalają na precyzyjne wyznaczenie jej momentu – znana jest dokładna wartość numeryczna czasu kolizji. W wielu trójwymiarowych grach komputerowych (np. Quake, Unreal) możliwe jest wyłączenie wykrywania kolizji, dzięki czemu można przechodzić przez ściany, podłogi, skrzynie i inne obiekty. Wykrywanie kolizji zachodzących na obiektach stworzonych ze skomplikowanych siatek wielokątów jest niezwykle skomplikowane i złożone obliczeniowo. Aby uprościć kształt obiektu zamyka się go w tzw. bryle ograniczającej. Jest to najmniejsza bryła, w którą można wpisać cały obiekt. Wykrywanie kolizji sprowadza się wówczas do sprawdzania czy zachodzi kolizja między dwoma bryłami ograniczającymi. Bounding sphere (ang. sphere – kula) w komputerowej grafice 3D, to bryła będąca kulą, która w uproszczony sposób przedstawia jak najmniejszą przestrzeń, w której całkowicie mieszczą się dane obiekty. Ponadto obiekt może zostać otoczony kilkoma takimi obszarami w celu lepszego przybliżenia jego kształtu. Bounding box (ang. box – pudełko) to jak najmniejszy prostopadłościan kompletnie otaczający dany obiekt. Dodatkowo bounding box może być: OBB (oriented bounding box) – w przypadku kiedy jego pozycja jest dowolna. AABB (axis-aligned bounding box) – w przypadku kiedy bounding box umieszczony jest zgodnie z osiami układu współrzędnych, w którym wyrażony jest obiekt. OBB (oriented bounding box) – w przypadku kiedy jego pozycja jest dowolna. AABB (axis-aligned bounding box) – w przypadku kiedy bounding box umieszczony jest zgodnie z osiami układu współrzędnych, w którym wyrażony jest obiekt. Bryły brzegowe można dodatkowo pogrupować w nadrzędne bryły brzegowe. Wtedy najpierw sprawdzana jest kolizja z bryłami znajdującymi się wyżej w hierarchii. Polega ona na zdefiniowaniu na obiekcie miejsc zaczepienia wektora promienia oraz na zdefiniowaniu jego kierunku i zwrotu. Kolizje można rozpatrywać na dwa sposoby: poprzez obliczenie odległości punktu zaczepienia promienia od siatki obiektu, z którym sprawdzana jest kolizja lub sprawdzenie odległości z obszarem otaczającym obiekt. Kolizja zachodzi w momencie, kiedy wektor wyznaczony przez punkt zaczepienia i punkt przecięcia jest zerowy. Jest to najdokładniejsza metoda wykrywania kolizji między obiektami, jednak jej złożoność obliczeniowa jest ogromna. Polega na zdefiniowaniu mapy wysokości (najczęściej jest to tekstura) obiektu, z którym ma być sprawdzana kolizja. Po wygenerowaniu w/w mapy nanoszony jest na nią obiekt kolidujący. Znając wysokość, na której znajduje się obiekt, i przeszukując mapę (np. czy wysokość i pozycja obiektu pokrywa się z pozycją koloru odpowiadającemu danej wysokości) możemy określić, czy kolizja zachodzi, czy też nie.",2025-01-29 20:14:25.767551 CET
https://pl.wikipedia.org/wiki/Wojew%C3%B3dztwo_pomorskie,"Województwo pomorskie – jednostka podziału administracyjnego Polski, jedno z 16 województw, położone w północnej części kraju. Siedzibą władz województwa jest Gdańsk. Obejmuje obszar o powierzchni 18 310,34 km². Jest najdalej wysuniętym na północ województwem państwa. 30 czerwca 2024 roku województwo miało ponad 2,36 mln mieszkańców. Województwa z lat 1975–1998 z granicą obecnego województwa pomorskiego. Województwo pomorskie zostało utworzone w 1999 roku z województw poprzedniego podziału administracyjnego: gdańskiego (w całości) słupskiego (oprócz gmin powiatu sławieńskiego) elbląskiego (tylko gminy powiatów nowodworskiego, malborskiego, kwidzyńskiego i obecnego sztumskiego) bydgoskiego (tylko 3 z 4 gmin powiatu chojnickiego). W wyniku protestów Bydgoszczy nie udało się utworzyć wielkiego regionu pomorskiego obejmującego również Bydgoszcz, Toruń, Włocławek i Grudziądz (obecnie będących częścią województwa kujawsko-pomorskiego). Według danych z 1 stycznia 2014 r. powierzchnia województwa wynosiła 18 310,34 km². Według danych z 31 grudnia 2012 r. w woj. pomorskim lasy obejmowały powierzchnię 664,4 tys. ha, co stanowiło 36,3% jego powierzchni. 9,8 tys. ha lasów znajdowało się w obrębie parków narodowych. Województwo jest położone w północnej Polsce i graniczy z: Rosją (z obwodem królewieckim) – granica państwowa przecina Mierzeję Wiślaną na długości 0,8 km. oraz z województwami: kujawsko-pomorskim na długości 238,8 km na południu warmińsko-mazurskim na długości 191,4 km na wschodzie wielkopolskim na długości 61,7 km na południowym zachodzie zachodniopomorskim na długości 182,2 km na zachodzie. Krainy historyczne woj. pomorskiego i Polski na tle współczesnych granic administracyjnych. Większość obszaru województwa znajduje się na terenie Pomorza Gdańskiego. Poza tym jego północno-zachodnia część zaliczana jest do Pomorza Zachodniego, natomiast część wschodnia do Prus.Mapa fizyczna województwa. W wymiarze północ-południe województwo rozciąga się na długości 149 km, to jest 1°20′41″. W wymiarze wschód-zachód rozpiętość województwa wynosi 192 km. Województwo pomorskie jest podzielone na 16 powiatów oraz cztery miasta na prawach powiatu. W województwie pomorskim znajdują się 43 miasta, w tym Trójmiasto, czyli zespół trzech miast: Gdańska, Gdyni i Sopotu. Kolejne trzy miasta: Wejherowo, Rumia i Reda nazywane są Małym Trójmiastem Kaszubskim. Aglomeracja trójmiejska składa się z siedmiu miast, również z Pruszcza Gdańskiego. Podkreślono siedziby władz powiatów, a pogrubiono miasta na prawach powiatu. W 2012 r. produkt krajowy brutto woj. pomorskiego wynosił 93,9 mld zł, co stanowiło 5,8% PKB Polski. Przeciętne miesięczne wynagrodzenie mieszkańca woj. pomorskiego w 3. kwartale 2011 r. wynosiło 3646,08 zł, co lokowało je na 3. miejscu względem wszystkich województw. W 2018 dochody województwa wyniosły 1.040.835.988 zł (w tym 435 mln zł dotacji z budżetu państwa, 365,6 mln zł z podatku CIT i 100 mln zł z PIT), a wydatki 1.045.300.683 zł (z czego 578,8 mln zł pochłonęła organizacja transportu na obszarze województwa, 131,8 mln zł ochrona zdrowia i polityka społeczna, 112.6 mln zł kultura i ochrona dziedzictwa narodowego i 39,6 mln zł edukacja). W 2017 dochody województwa wynosiły nieco ponad 800 mln zł, a w 2016 ok. 730 mln zł. W 2021 planowane dochody budżetu województwa wyniosą 998 726 544 zł (spadek o 50 mln w stosunku do roku 2020), a wydatki 1 121 926 544 zł (wzrost o ok. 20 mln). Zaplanowany deficyt budżetowy ma wynieść 123 200 000 zł. Z kolei na rok 2022 zaplanowano dochody w wysokości 1 264 mln zł, wydatki w wysokości 1 331 mln zł i deficyt budżetowy wynoszący 67 mln zł. W województwie pomorskim działa centrum powiadamiania ratunkowego, które znajduje się w Gdańsku i które obsługuje zgłoszenia alarmowe kierowane do numerów alarmowych 112, 997, 998 i 999. Lotnisko w Gdańsku. Promy do Szwecji. Pociąg SA136-014 Pomorskiej Kolei Metropolitarnej na stacji Gdańsk Port Lotniczy. Województwo pomorskie posiada obecnie  39 elektrycznych zespołów trakcyjnych i 27 autobusów szynowych, kupionych przez Urząd Marszałkowski. Stacjonują one w lokomotywowniach Gdynia Cisowa i Chojnice. Gmach główny, Politechnika Gdańska – najstarsza politechnika w kraju. Organem uchwałodawczym jest Sejmik Województwa Pomorskiego. Sejmik wybiera organ wykonawczy województwa, którym jest zarząd województwa. Siedzibą sejmiku województwa jest Gdańsk. W Słupsku znajduje się także oddział zamiejscowy urzędu marszałkowskiego. Pierwsze logo województwa pomorskiego zostało wyłonione w konkursie i oficjalnie ogłoszone 22 czerwca 2007 roku. Przedstawiało ono maszerującego człowieka, złożonego z trzech elementów: słońca (głowa postaci) symbolizującego radość, energię, rozwój, fali (tworzącej ręce) podkreślającej nadmorskie położenie województwa, wypoczynek oraz dynamikę oraz strzałki (przypominającej nogi), która z jednej strony wskazuje kurs, kierunek północny, a z drugiej przypomina namiot – oznaczający turystykę lub dach domu – symbol opieki i gościnności. Pod grafiką znajdowało się hasło promujące województwo: „Pomorskie – dobry kurs”, również wyłonione w drodze konkursu. 15 kwietnia 2015 zaprezentowano nowe logo województwa. Składa się ono z żółto-czerwonego wykrzyknika i stylizowanego napisu „Pomorskie” w kolorze granatowym.",2025-01-29 20:14:27.024107 CET
https://pl.wikipedia.org/wiki/Drewno_(technika),"Drewno – surowiec drzewny otrzymywany ze ściętych drzew i formowany przez obróbkę w różnego rodzaju sortymenty. Zajmuje przestrzeń pomiędzy rdzeniem a warstwą łyka i kory. Pod względem technicznym drewno jest naturalnym materiałem kompozytowym o osnowie polimerowej wzmocnionym ciągłymi włóknami polimerowymi, którymi są podłużne komórki zorientowane jednoosiowo. Z powodu łatwości pozyskiwania, stosunkowo niewielkich wymagań technologicznych podczas obróbki oraz innych zalet, drewno stanowi powszechnie wykorzystywaną grupę materiałów konstrukcyjnych w technice. Może być ono stosowane w postaci drewna litego lub w formie przetworzonej, w postaci tzw. tworzyw drewnopochodnych. Drewno, w postaci ścieru, stanowi podstawowy składnik papieru. Może być również wykorzystywane jako paliwo do celów przemysłowych, technicznych, gospodarczych. Na świecie występuje od 30 000 do 40 000 gatunków roślin drzewiastych, z których około 4000 ma potencjalne lub rzeczywiste znaczenie użytkowe. W literaturze technicznej i naukowej dość dobrze opisano właściwości techniczne około 1500 gatunków, spośród których mniej więcej 500 jest przedmiotem światowego handlu. Drewno należy do najstarszych materiałów używanych przez człowieka. Pierwotnie stosowane było jako nośnik energii (spalanie) oraz podstawowy materiał budowlany do budowy chałup i domów mieszkalnych, budowli gospodarczych, kościołów, mostów, a także budowli obronnych. Wykorzystywano pnie o zróżnicowanym zakresie obróbki (z czasem przecinane na połówki), deski, a nawet plecionki z cienkich gałęzi. Przez tysiąclecia budowano z drewna ściany, stropy i dachy, kryte dranicami lub gontem. Drewna używano do wykonywania mebli, sprzętów domowych, naczyń (z czasem w konstrukcji klepkowej) i narzędzi, a także do ogrzewania i oświetlania pomieszczeń (łuczywo). Z drewna budowano środki transportu: łodzie (pierwotnie dłubane w jednym pniu) i okręty, wozy i sanie. Przez dwa stulecia było podstawowym materiałem do wykonywania obudowy górniczej w kopalniach. Obecnie drewno stosowane jest jako materiał konstrukcyjny oraz wykończeniowy. Swoją popularność zawdzięcza swej lekkości i wystarczającym do wielu zastosowań własnościom wytrzymałościowym. Stosuje się je jako materiał na podłogi, boazerie, do wykonania więźb dachowych budynków, altan, wiat, ogrodzeń i pergoli, mebli i zabawek. W wielu krajach, m.in. w Ameryce Północnej (USA i Kanada), drewno jest w dalszym ciągu ważnym materiałem budowlanym i używa się go do budowy większości niskich zabudowań mieszkalnych. Drewno małowartościowe, odpady powstałe przy produkcji różnych sortymentów drewna są wykorzystywane do produkcji płyt pilśniowych, wiórowych, OSB, sklejki, itd., które także są materiałem do wykonywania wielu przedmiotów codziennego użytku. Inne odpady drewniane (obrzynki, wióry, trociny itp.) są surowcem energetycznym. W Polsce, w grodzie Biskupin wszystkie domy, urządzenia obronne i wiele przedmiotów wyposażenia i codziennego użytku były wykonane z drewna. Przekrój poprzeczny pnia w parku narodowym ""De Veluwe"" w Holandii. W drewnie rozróżniamy trzy zasadnicze przekroje: poprzeczny, utworzony przez przecięcie pnia prostopadle do jego osi podłużnej; podłużny promieniowy, utworzony przez przecięcie pnia wzdłuż jego osi podłużnej, przez rdzeń; podłużny styczny, utworzony przez przecięcie pnia wzdłuż jego osi podłużnej i przechodzący poza rdzeniem, czyli po stycznej do któregokolwiek pierścienia przyrostu rocznego. Drewno jest materiałem niejednorodnym pod względem budowy. Posiada liczne wady, anomalie, uszkodzenia lub inne wrodzone i nabyte cechy, które obniżają jego wartość techniczną i ograniczają zakres użyteczności, ale jednocześnie mogą podnosić jego walory ozdobne. Z punktu widzenia przerobu surowca drzewnego, drewno powinno mieć kształt walca, równomierną słoistość, przebieg włókien równoległy do podłużnej osi, oraz nie powinno mieć sęków (gałęzi). Polska norma (PN-79/D-01011) wyróżnia następujące grupy wad: sęki pęknięcia wady kształtu wady budowy zabarwienia zgnilizny uszkodzenia mechaniczne. W porównaniu do wielu innych materiałów drewno cechuje szereg wad związanych z jego biologicznym pochodzeniem. Materiały i produkty drzewne bez odpowiedniego zabezpieczenia łatwo ulegają degradacji pod wpływem wody, owadów, grzybów i małży będących pasożytami drewna. Zmienne warunki wilgotności prowadzą często do paczenia się i pękania drewna. Owady i grzyby obniżają mechaniczną wytrzymałość drewna. Wady drewna zawsze powodują obniżenie jego wartości i mogą spowodować jego dyskwalifikację jako materiału. Zależą od różnych czynników: związane ze wzrostem drzewa to – sęki, rdzeń mimośrodowy, wielordzenność, zawoje, skręt włókien, pęknięcia (np. mrozowe) itp.; związane z żerowaniem owadów na drzewie lub drewnie, np. spuszczel domowy (Hylotrupes bajulus), trzpiennik żółty (Sirex gigas), rytel pospolity (Hylocoetus dermestoides), drwalnik paskowany (Trypodendron lineatum), kołatek uparty (Anobium pertinax), kołatek meblowy (Anobium domesticus), Limnoria lignorum, a także objęty ochroną gatunkową kozioróg dębosz; oraz małży, np. świdrak okrętowiec (Teredo navalis); związane z procesami gnilnymi, zagrzybieniem podczas wzrostu drzewa albo po jego ścięciu, powodują zmianę zabarwienia, siniznę, zgniliznę, czyli mursz. Przykłady grzybów rozwijających się na drewnie: grzyby powodujące szybki rozkład drewna na dużych powierzchniach: grzyb domowy właściwy stroczek domowy (Merulius lacrimans), grzyb domowy biały porzyca inspektowa (Poria vaporaria), grzyb piwniczny gnilica mózgowata (Coniophora cerebella), grzyb kopalniany krowiak bocznotrzonowy (Paxillus acheruntius); grzyby występujące ""gniazdowo"": grzyb podkładowy twardziak łuskowaty (Neolentinus lepideus), grzyb słupowy siatkowiec płotowy (Lensites sepiaria). Do ochrony drewna, zwłaszcza w budownictwie, należą takie praktyki jak: nieużywanie drewna pochodzącego z rozbiórki starych domów, niemalowanie drewna farbami olejnymi przed jego wysuszeniem, wietrzenie pomieszczeń, w których drewno jest zastosowane, wykonanie poprawnej izolacji przeciwwilgociowej, wykonanie impregnacji preparatami grzybo- i pleśniobójczymi, wykonanie zabezpieczenia przeciwogniowego. Zalety drewna jako surowca: łatwe w obróbce (gatunki miękkie), izoluje termicznie i elektrycznie, materiał ekologiczny, odporne na działanie wielu czynników chemicznych. Podstawowymi pierwiastkami wchodzącymi w skład drewna są: węgiel (49,5%), tlen (43,8%), wodór (6,0%), azot (0,2%) i inne. Główne związki tworzące drewno to: celuloza (ok. 45%), hemicelulozy (ok. 30%) i lignina (ok. 20%). Ponadto w drewnie występują też: cukier, białko, skrobia, garbniki, olejki eteryczne, guma oraz substancje mineralne, które po spaleniu dają popiół. Skład chemiczny popiołu zależy od rodzaju drzewa, klimatu, gleby itp. Barwa – u drewna krajowego nie odznacza się tak dużą intensywnością, jak u niektórych gatunków egzotycznych (mahoń, palisander). Drewno z drzew krajowych ma barwę od jasnożółtej do brązowej. Rysunek drewna – różni się w zależności od przekroju, barwy drewna, wielkości przyrostów, sęków itp. Połysk – związany jest z twardością drewna i gładkością powierzchni. Połysk najbardziej jest widoczny w przekroju promieniowym. Gęstość pozorna drewna – zależy od jego wilgotności, rodzaju drzewa z którego jest otrzymane. Przy wilgotności 15% (tzw. drewno powietrzno-suche) waha się przykładowo od ok. 440-450 kg/m³ dla osiki, do 830–850 kg/m³ dla grabu (wartości przykładowe dla innych gatunków: świerk 470–480 kg/m³, sosna 550–560 kg/m³, dąb 720–740 kg/m³, buk 720–740 kg/m³, jesion ok. 700 kg/m³). W stanie świeżo ściętym gęstość drewna jest o wiele większa i wynosi najczęściej od 700 do ponad 1000 kg/m³. Higroskopijność – to skłonność materiału do wchłaniania wilgoci z powietrza. Drewno zawsze wchłania wilgoć lub oddaje ją do pomieszczenia tak długo, aż osiągnie stan równowagi pomiędzy własną wilgotnością a wilgotnością otoczenia. Drewno stosowane w miejscach o dużej wilgotności powinno być zabezpieczone przed jej wchłanianiem. Przewodność cieplna – drewno źle przewodzi ciepło, zatem jest dobrym izolatorem. Współczynniki przewodności cieplnej zależą od rodzaju drzewa i stopnia wilgotności drewna. Wilgotność – zależy od warunków w jakich drewno się znajduje i ma znaczny wpływ na pozostałe właściwości drewna. Bezpośrednio po ścięciu wilgotność drewna wynosi ponad 35%, ale może być znacznie większa. Drewno w stanie określanym jako powietrzno-suche (wyschnięte na wolnym powietrzu) ma wilgotność około 15–20%, przechowywane w suchych pomieszczeniach – ma wilgotność 8–13%. Duża wilgotność drewna bywa powodem paczenia się wyrobów, stwarza warunki sprzyjające rozwojowi grzybów. Gdyby drewno zostało wysuszone do wilgotności 0% stałoby się materiałem łatwo pękającym i kruchym. Praktycznie nie można byłoby wykonać z takiego drewna żadnej konstrukcji czy przedmiotów użytkowych. Skurcz i pęcznienie – drewno wilgotne podczas suszenia zawsze kurczy się, podczas nasiąkania wodą pęcznieje. Podczas skurczu drewno pęka i paczy się. Dlatego konstrukcje drewniane (więźby, ramy okienne, listwy boazeryjne itp.) powinny być przygotowywane z drewna już wysuszonego, do takiej wilgotności, w jakiej będzie ono użytkowane. Najczęściej używa się do wykonania elementów konstrukcyjnych drewna w stanie powietrzno-suchym. Zapach – każdy gatunek drewna ma swój specyficzny zapach. Pochodzi on od znajdujących się w drewnie żywic, olejków eterycznych, garbników itp. Z biegiem lat drewno traci zapach. Drewno jest materiałem anizotropowym, ortotropowym, jego wytrzymałość na ściskanie, rozciąganie, zginanie zależy od kierunku działania sił w stosunku do włókien. Drewno znacznie łatwiej przenosi siły (ma większą wytrzymałość) działające wzdłuż włókien – wraz ze wzrostem kąta odchylenia tych sił od kierunku włókien wytrzymałość drewna zmniejsza się. W zależności od osiąganej minimalnej wartości wytrzymałości mechanicznej drewno dzieli się na klasy. Przykładowe wartości wytrzymałości drewna na ściskanie w zależności od klasy: ściskanie wzdłuż włókien – 16 MPa – 88 MPa (gatunki liściaste) i 23 – 34 MPa (gatunki iglaste); ściskanie w poprzek włókien od 4,3 – 6,3 MPa (gatunki liściaste) i 8,0 – 13,5 MPa (gatunki iglaste). Mierzona jest oporem stawianym przez drewno podczas wciskania stalowej kulki o ściśle określonej wielkości. Twardość zależy od gatunku drzewa, z którego drewno pochodzi. Do gatunków twardych należą między innymi: modrzew, robinia akacjowa, czyli grochodrzew (nazywany błędnie akacją), buk, dąb, grab, jesion, jawor, wiąz. Do najbardziej miękkich: lipa, olcha, osika, topola. Drewno miękkie jest znacznie łatwiejsze w obróbce, stąd często jest używane przez rzeźbiarzy (np. ołtarz w kościele Mariackim w Krakowie jest wyrzeźbiony z lipy). Przykładowa twardość mierzona metodą Janki (przy pomocy kulki metalowej o przekroju 1 cm²) przy 15% wilgotności surowca, dla niektórych gatunków drewna wynosi, od najmiększych do najtwardszych: krajowych: osika 20 MPa, topola 27 MPa, świerk 28 MPa, sosna 28–30 MPa, lipa 30 MPa, jodła 31 MPa, modrzew 40 MPa, olcha 43 MPa, brzoza 48 MPa, klon jawor 63 MPa, dąb 66–77 MPa (wyższa wartość dla tzw. twardzieli), orzech 72 MPa, wiąz 73 MPa, klon 73 MPa, jesion 72–75 MPa, buk 78 MPa, grusza 79 MPa, robinia akacjowa 88 MPa, grab 89 MPa. Drewna twarde są najczęściej najodporniejsze na ścieranie. Ta cecha ma duże znaczenie przy wyborze drewna jako materiału do wykonania np. podłóg. W budownictwie najczęściej używane są następujące gatunki drewna: gatunki iglaste (pozyskane z drzew iglastych) – stosowane są do wykonywania konstrukcji dachowych, stolarki budowlanej (okna, drzwi, schody itp.), desek podłogowych, sklejki itp.: Jodła (Abies alba) – najlepsze właściwości ma drewno pozyskiwane z drzew stuletnich. Drewno jest miękkie, o średniej wytrzymałości, giętkie i łupliwe. Ma sporo sęków, które wypadają z tarcicy. Modrzew (Larix europaea) – najlepsze właściwości ma drewno pozyskiwane z drzew w wieku 100–120 lat. W Polsce rzadko stosowane, jest najlepszym (z punktu widzenia techniki) i najtrwalszym gatunkiem drewna. Sosna (Pinus silvestris) – najlepsze właściwości ma drewno pozyskiwane z drzew w wieku 80–120 lat. Drewno jest miękkie, łatwe w obróbce, sprężyste, o dobrej wytrzymałości mechanicznej. Świerk (Picea abies) – najlepsze właściwości ma drewno pozyskiwane z drzew w wieku 80–120 lat. Drewno jest miękkie, o średniej wytrzymałości, sprężyste, trudne w obróbce (łatwo pęka, ma sporo sęków). Ze świerków rosnących w górach otrzymuje się lepsze drewno, niż z rosnących na nizinach. Jodła (Abies alba) – najlepsze właściwości ma drewno pozyskiwane z drzew stuletnich. Drewno jest miękkie, o średniej wytrzymałości, giętkie i łupliwe. Ma sporo sęków, które wypadają z tarcicy. Modrzew (Larix europaea) – najlepsze właściwości ma drewno pozyskiwane z drzew w wieku 100–120 lat. W Polsce rzadko stosowane, jest najlepszym (z punktu widzenia techniki) i najtrwalszym gatunkiem drewna. Sosna (Pinus silvestris) – najlepsze właściwości ma drewno pozyskiwane z drzew w wieku 80–120 lat. Drewno jest miękkie, łatwe w obróbce, sprężyste, o dobrej wytrzymałości mechanicznej. Świerk (Picea abies) – najlepsze właściwości ma drewno pozyskiwane z drzew w wieku 80–120 lat. Drewno jest miękkie, o średniej wytrzymałości, sprężyste, trudne w obróbce (łatwo pęka, ma sporo sęków). Ze świerków rosnących w górach otrzymuje się lepsze drewno, niż z rosnących na nizinach. gatunki liściaste (pozyskane z drzew liściastych) – najczęściej stosowane są do robót stolarskich, wykonywania podłóg i posadzek: Brzoza (Betula pendula i Betula pubescens) – drewno o dobrych właściwościach mechanicznych i małej odporności na grzyby. Buk (Fagus silvatica) – najlepsze właściwości ma drewno pozyskiwane z drzew w wieku około 110 lat. Drewno twarde, o dużej wytrzymałości, łatwe w obróbce. Często atakowane przez owady. Dąb (Quercus robur lub Quercus petrea) – najlepsze właściwości ma drewno pozyskiwane z drzew w wieku około 180 lat. Drewno jest twarde, ciężkie, o dobrych parametrach wytrzymałościowych, odporne na ścieranie. Bardzo dobre do wyrobu parkietów lub masywnych mebli (np. kredensów). Często atakowane przez owady. W wodzie z czasem czernieje, w wyniku reakcji chemicznych pomiędzy kwasem garbnikowym znajdującym się w drewnie a solami żelaza występującymi w wodzie (niemniej jednak w wodzie jest trwalsze niż większość innych krajowych gatunków). Drewno łatwo pęka i paczy się. Grab (Carpinus betulus) – drewno o dobrych właściwościach mechanicznych, trudnościeralne, ciężkie, bardzo twarde. Jesion (Fraxinus excelsior) – drewno ciężkie, wytrzymałe i elastyczne. Po ścięciu łatwo je wygiąć. Zastosowane w warunkach suchych jest trwałe, w wilgotnych łatwo ulega zniszczeniu. Olsza czarna (Alnus glutinosa) – drewno miękkie, łatwe w obróbce. Często atakowane przez owady. Mało odporne na zmienne warunki atmosferyczne. Przy stałym przebywaniu pod wodą trwałe, dzięki dużej zawartości garbników. Topola (Populus, ok. 30 gatunków) – jedyne drewno liściaste stosowane do wykonywania konstrukcji budowlanych, zwłaszcza na terenach bezleśnych. W Polsce raczej jako drzewo ozdobne, opałowe, stosowane też w celu osuszania terenu. Wiąz pospolity i brzost (Ulmus campestis, Ulmus montana) – drewno twarde, wytrzymałe, sprężyste. Parzone łatwo daje się wyginać. Trwałe na powietrzu i pod wodą. Brzoza (Betula pendula i Betula pubescens) – drewno o dobrych właściwościach mechanicznych i małej odporności na grzyby. Buk (Fagus silvatica) – najlepsze właściwości ma drewno pozyskiwane z drzew w wieku około 110 lat. Drewno twarde, o dużej wytrzymałości, łatwe w obróbce. Często atakowane przez owady. Dąb (Quercus robur lub Quercus petrea) – najlepsze właściwości ma drewno pozyskiwane z drzew w wieku około 180 lat. Drewno jest twarde, ciężkie, o dobrych parametrach wytrzymałościowych, odporne na ścieranie. Bardzo dobre do wyrobu parkietów lub masywnych mebli (np. kredensów). Często atakowane przez owady. W wodzie z czasem czernieje, w wyniku reakcji chemicznych pomiędzy kwasem garbnikowym znajdującym się w drewnie a solami żelaza występującymi w wodzie (niemniej jednak w wodzie jest trwalsze niż większość innych krajowych gatunków). Drewno łatwo pęka i paczy się. Grab (Carpinus betulus) – drewno o dobrych właściwościach mechanicznych, trudnościeralne, ciężkie, bardzo twarde. Jesion (Fraxinus excelsior) – drewno ciężkie, wytrzymałe i elastyczne. Po ścięciu łatwo je wygiąć. Zastosowane w warunkach suchych jest trwałe, w wilgotnych łatwo ulega zniszczeniu. Olsza czarna (Alnus glutinosa) – drewno miękkie, łatwe w obróbce. Często atakowane przez owady. Mało odporne na zmienne warunki atmosferyczne. Przy stałym przebywaniu pod wodą trwałe, dzięki dużej zawartości garbników. Topola (Populus, ok. 30 gatunków) – jedyne drewno liściaste stosowane do wykonywania konstrukcji budowlanych, zwłaszcza na terenach bezleśnych. W Polsce raczej jako drzewo ozdobne, opałowe, stosowane też w celu osuszania terenu. Wiąz pospolity i brzost (Ulmus campestis, Ulmus montana) – drewno twarde, wytrzymałe, sprężyste. Parzone łatwo daje się wyginać. Trwałe na powietrzu i pod wodą. Podziałem surowca drzewnego na poszczególne sortymenty drewna okrągłego zajmuje się sortymentacja. Zasadniczy podział i terminologia zawarte są w Polskich Normach: PN-92/D-02002: Surowiec drzewny. Podział, terminologia i symbole.",2025-01-29 20:14:29.250889 CET
https://pl.wikipedia.org/wiki/Architektura_wn%C4%99trz,"Ilustracja z katalogu Home suggestions, rok wydania 1921. Architektura wnętrz – sztuka kształtowania wnętrz architektonicznych, obejmuje wystrój i wyposażenie ruchome z uwzględnieniem funkcji pomieszczenia. Architektura wnętrz jest dziedziną twórczości architektonicznej. Pojęcie „architektura wnętrz” pojawiło się w latach 20. XX wieku. Rozwój architektury wnętrz związany jest z rozwojem przemysłowego wzornictwa, a ten z kolei z kryzysem ekonomicznym w Stanach Zjednoczonych. Rywalizacja o wzrost sprzedaży produktów spowodowała, że zaczęto inwestować w ich wygląd i funkcjonalność. Zwiększa się również popyt na usługi projektantów wnętrz, nie tylko w odniesieniu do budynków, ale również np. do samolotów czy pociągów.",2025-01-29 20:14:37.440163 CET
https://pl.wikipedia.org/wiki/Gemeinsame_Normdatei,"GND – zrzut ekranu. Gemeinsame Normdatei (GND) – kartoteka wzorcowa, stanowiąca element centralnego katalogu Niemieckiej Biblioteki Narodowej (DNB), utrzymywanego wspólnie przez niemieckie i austriackie sieci biblioteczne.",2025-01-29 20:14:42.707504 CET
https://pl.wikipedia.org/wiki/Encyklopedia_internetowa,"Zrzut ekranu encyklopedii internetowej (Wikipedia). Encyklopedia internetowa – kompendium ludzkiej wiedzy zapisane i udostępnione w Internecie. Pierwszą internetową encyklopedię postanowiono stworzyć w 1991 roku. Wówczas przygotowano internetową wersję The Hitchhiker's Guide to the Galaxy. Najprawdopodobniej pierwsza wolna encyklopedia pisana przez ochotników ruszyła w 1991 roku. Projekt stał się znany jako Project Galactic Guide. Początkowo miał zawierać prawdziwe i rzeczowe artykuły, zasada ta została zmieniona tak, aby można było tworzyć artykuły na tematy niewyobrażalne i nierealne. Project Galactic Guide zawiera około 1700 artykułów. Od 2000 roku nie powiększano tej liczby artykułów. Prawdopodobnie pośrednią przyczyną tego zastoju było założenie h2g2, bardziej oficjalnego projektu z podobnymi zasadami. Kluczową gałęzią digitalizacji domeny publicznej była digitalizacja starych encyklopedii. W styczniu 1995 wystartował Projekt Gutenberg mający na celu upublicznienie tekstu jedenastej edycji Encyklopedii Britannica (z 1911 roku), ale spór związany z metodami wstrzymał prace nad pierwszym tomem. Z powodu znaków towarowych encyklopedia ta została opublikowana jako Gutenberg Encyclopedia. W 2002 roku tekst wszystkich 28 tomów został opublikowany przez inne źródło na stronie o nazwie Classic encyclopedia. Projekt Gutenberg ponownie rozpoczął pracę nad digitalizacją tej encyklopedii, jednak do czerwca 2005 roku wciąż nie została ona wydana. W tym czasie, przed obliczem rywali takich jak Encarta, ostatnia Britannica została przepisana i wydana jako pierwsza encyklopedia na płycie CD, a następnie udostępniona jako serwis internetowy. Najprawdopodobniej najważniejszym udanym procesem digitalizacji encyklopedii był projekt o nazwie Bartleby Project opierający się na Columbia Encyclopedia, Sixth Edition, 2000, która została udostępniona na stronie tego projektu w początku 2000 roku i jest okresowo uaktualniana. Polska Wikipedia – polskojęzyczna Wikipedia powstała 26 września 2001. Encyklopedia PWN – bezpłatna encyklopedia powszechna. WikiZagłębie – regionalna encyklopedia poświęcona Zagłębiu Dąbrowskiemu, powstała 26 czerwca 2011. Encyklopedia Województwa Śląskiego – powstała 26 października 2013. Dubbingpedia – polska encyklopedia dubbingu filmowego. Encyklopedia Britannica – bezpłatna encyklopedia powszechna. EcuRed – Kubańska encyklopedia internetowa, prezentująca rzeczywistość z perspektywy rewolucji kubańskiej. Enciclopedia Libre – projekt stworzenia hiszpańskiej encyklopedii używając oprogramowania wiki, publikowanej na licencji GFDL. Ekşi Sözlük – starszy turecki projekt w założeniach podobny do h2g2. Ekopedia jest projektem praktycznej encyklopedii mówiącej o alternatywnych metodach życia. Everything2 ma większy zakres artykułów i nie koncentruje się jedynie na tworzeniu encyklopedii. Jej zawartość nie jest dostępna na żadnej licencji copyleft. h2g2 to kolekcja humorystycznych artykułów encyklopedycznych, bazująca na idei The Hitchhiker’s Guide to the Galaxy stworzonej przez Douglasa Adamsa. Artykuły nie są dostępne na copyleftowej licencji. Project Galactic Guide – starszy projekt zainspirowany przez The Hitchhiker's Guide to the Galaxy. Rehber Ansiklopedisi – internetowa wersja tureckiej encyklopedii „Yeni Reber Ansiklopedisi”, często używana w tureckiej Wikipedii jako źródło informacji SourceWatch (początkowo nazwana Disinfopedia) – projekt mający na celu wyjawianie propagandy. Turkcebilgi – projekt encyklopedii podobnej do Wikipedii w języku tureckim. Wikipedia – najpopularniejszy, wielojęzyczny projekt, powstały 15 stycznia 2001 roku. MusicBrainz – otwarta encyklopedia muzyczna, najpopularniejszy i największy projekt o tej tematyce. Encyclopaedia Metallum – encyklopedia muzyki metal obejmująca zespoły metalowe i ich wydawnictwa. Wikitravel – darmowym przewodnik turystyczny, dostępny od czerwca 2003. Yellowikis próbuje być dla książek telefonicznych tym, czym Wikipedia dla Britanniki. YoutubeWiki – encyklopedia kanałów i wideoblogów YouTube. Różne internetowe encyklopedie zajmują się również specjalnie wybranymi dziedzinami (poniżej lista wybranych matematycznych encyklopedii internetowych): MathWorld – własnościowy system tworzony w Wolfram Research. PlanetMath – darmowa encyklopedia matematyczna oparta na mechanizmie wiki. Początkowo tworzona była, by zastąpić MathWorld, który został zamknięty z powodów prawnych. Gdy MathWorld znowu powrócił, PlanetMath nie zostało zamknięte. Nupedia została zamknięta 26 września 2003; przez proces recenzji przeszło do tego czasu kilka artykułów, które zostały włączone do Wikipedii. GNUPedia, inicjatywa Richarda Stallmana, zaproponowana w 1999, funkcjonowała w latach 2001–2002; miała uproszczony w stosunku do Nupedii system recenzowania; projekt został zamknięty przez Stallmana, artykuły zostały przeniesione do Wikipedii..",2025-01-29 20:14:43.873071 CET
https://pl.wikipedia.org/wiki/Wodorow%C4%99glan_sodu,"Wodorowęglan sodu, pot. soda oczyszczona, E500b, NaHCO3 – nieorganiczny związek chemiczny z grupy wodorowęglanów, wodorosól kwasu węglowego i sodu. Wodorowęglan sodu bywa też nazywany kwaśnym węglanem sodu. Ta nazwa może być myląca, gdyż w rzeczywistości wodny roztwór wodorowęglanu sodu ma odczyn słabo alkaliczny i zachowuje się w wielu reakcjach jak słaba zasada. Z kwasami reaguje z wydzieleniem dwutlenku węgla i wody: Nie reaguje z alkoholami i fenolami, co bywa wykorzystywane do odróżniania ich od kwasów karboksylowych w chemicznej analizie związków organicznych. Jego własności spulchniające i pianotwórcze wynikają z faktu, że rozkłada się on w temperaturze powyżej 60°C z wydzieleniem dwutlenku węgla. W laboratorium najłatwiej jest go otrzymać przez wprowadzenie dwutlenku węgla do nasyconego wodnego roztworu węglanu sodu. W przemyśle otrzymuje się go jako produkt pośredni przy otrzymywaniu węglanu sodu metodą Solvaya. Stosowany jest jako jeden ze składników proszku do pieczenia, dodatek do żywności regulujący pH, składnik musujących napojów w proszku i tabletek musujących, w lecznictwie, w gaśnicach pianowych (jako składnik części alkalicznej gaśnicy – wraz z rozpuszczonym środkiem spieniającym – zob. Spumogen), jako substancja pochłaniająca zapachy i wilgoć oraz do zmiękczania wody. Wskazania: ciężka kwasica metaboliczna (np. w wyniku zatrucia alkoholem metylowym) leczenie objawów choroby refluksowej przełyku zatrucie trójcyklicznymi lekami przeciwdepresyjnymi hiperkaliemia.",2025-01-29 20:14:49.057782 CET
https://pl.wikipedia.org/wiki/Boazeria,"Salon wyłożony boazerią. Boazeria z pionowych listew brzozowych sięgająca do sufitu. Na pierwszym planie widoczne „boazeryjne” drzwi pokryte tego samego rodzaju drewnem. Boazeria (fr. boiserie od bois „drewno, drzewo”) – drewniana okładzina ścian lub sufitów, będąca elementem dekoracyjnym bądź izolacyjnym. W Europie znana od XIII wieku, stosowana w gotyku, renesansie, klasycyzmie, również współcześnie. Początkowo z wykorzystaniem form najprostszych, później (zwłaszcza od XV stulecia) rozwijana w postaci dekoracyjnych konstrukcji przyściennych wzbogacanych płaskorzeźbą, sterczynami, kratami, a w części górnej zakończonych arkadkami lub przeźroczami. W XVIII wieku nierzadko ozdabiana snycerką, intarsją, polichromią; niekiedy malowana, lakierowana lub złocona. Współcześnie terminem tym obejmuje się także montowane na ścianach listwy z innych materiałów, np. PCW (boazeria PCW), korek (boazeria korkowa). Funkcją boazerii jest nie tylko nadanie pomieszczeniu walorów estetycznych. Okładzina z drewna także ociepla pomieszczenie, izoluje akustycznie oraz chroni ściany przed uszkodzeniami. Sposób położenia boazerii zależy przede wszystkim od charakteru pomieszczenia. Pionowy układ wąskich listew optycznie zwiększa wysokość pomieszczeń oraz daje efekt ich zwężenia. Przy zastosowaniu poziomego układu listew uzyskuje się efekt odwrotny. W małych pomieszczeniach zaleca się stosowanie lekkich okładzin bez ozdobnych profilów płaszczyzn, a w dużych wskazane jest stosowanie profili o wyraźnej rzeźbie. Istnieją trzy główne sposoby wyprowadzenia wysokości boazerii. Górna krawędź może sięgać do parapetów okiennych, do krawędzi otworów drzwiowych oraz do sufitu. Istnieją też wysokości pośrednie. Unikać jednak należy podzielania ściany na dwie połowy, ale zachować zdecydowany podział na powierzchnię wolną i obłożoną. Jeśli chodzi o materiał, wyróżnia się boazerię z drewna litego, płytowe i sklejkowe. Boazerie z drewna litego wykonane są z listew płaskich lub profilowanych z bokami obrobionymi w ten sposób, aby listwy te mogły być łączone między sobą. Łączy się je za pomocą pióra i wpustu, na obce pióro lub na zakładkę (wręg prosty). Rodzaj użytego drewna jest całkowicie dowolny. Ze względów estetycznych zaleca się wykonanie boazerii z takiego samego gatunku drewna jak pozostałe elementy wyposażenia w pomieszczeniu. Dosufitowa boazeria modrzewiowa. Pionowy układ listew optycznie podwyższa pomieszczenie, a poprzeczna listwa niweluje monotonność. Boazerie z tworzyw drzewnych są wykonywane z płyt sklejkowych, wiórowych i pilśniowych. Na okładziny stosuje się sklejkę naturalną, barwioną lub oklejoną pokrytą okleinami szlachetnymi. W przypadku płyt wiórowych stosowanych na okładziny muszą to być oklejone okleinami szlachetnymi lub folią drewnopodobną.",2025-01-29 20:14:53.241967 CET
https://pl.wikipedia.org/wiki/Przesmyki,"Przesmyki – wieś w Polsce położona w województwie mazowieckim, w powiecie siedleckim, w gminie Przesmyki. Leży w odległości ok. 24 km od granic Siedlec. Miejscowość jest siedzibą gminy. W latach 1975–1998 miejscowość administracyjnie należała do województwa siedleckiego. Pierwszy kościół parafialny pochodzący z 1465 został spalony w 1657. Regest poborowy z czasów Stefana Batorego w 1580 podaje, że Parafia św. Jakuba Apostoła w Przesmykach była jedną z najrozleglejszych w ówczesnym powiecie drohickim i liczyła 27 wsi. Zachował się kościół parafialny z 1776, wzniesiony z drewna staraniem proboszcza Ludwika Wessla. Wewnątrz barokowy ołtarz główny oraz boczne, datowane na XVIII w. (zostały przeniesione z Siemiatycz). Kościół w Przesmykach zaliczany jest do najcenniejszych drewnianych zabytków sakralnych południowego Podlasia. Obiekt znajduje się na Pętli Siedleckiej szlaku turystycznego Drewniane Skarby Mazowsza. Na osi kościoła stoi murowana dzwonnica-brama z przejściem ze sklepieniem kolebkowo-krzyżowym, wzniesiona po 1869. W zespole kościoła od strony wschodniej znajduje się dziewiętnastowieczna drewniana organistówka będąca świetnym przykładem podlaskiego budownictwa. Na cmentarzu parafialnym usytuowana jest neogotycka kaplica zbudowana około połowy XIX w., z ludowymi rzeźbami św. Kazimierza i św. Jacka. Przed Gminnym Ośrodkiem Kultury pomnik odbudowany w 2000 w miejsce pomnika z 1932. W latach 90. wybudowano w Przesmykach pierwszą tego typu w Polsce przechowalnię ziemniaka w ramach pomocy rządu Kanady dla Polski. Poza tym znajdują się tu liczne obiekty infrastruktury społecznej i kulturowej tj.: GOK, klub dyskotekowy, biblioteka, jednostka Ochotniczej Straży Pożarnej, komisariat policji, Zespół Szkół ze Szkołą Podstawową i Publicznym Gimnazjum, przedszkole, Urząd Gminy, przychodnia lekarska, apteka, bank, poczta, kościół parafialny, piekarnia, młyn, tartak, stacja paliw i wiele innych pełniących funkcje usługowe dla okolicznych mieszkańców. Co roku w drugiej połowie września Przesmyckie Stowarzyszenie Rozwoju Gospodarczego z siedzibą w Przesmykach organizuje festyn pod nazwą „Dokopiny Ziemniaka”. Jest to impreza promująca Gminę Przesmyki oraz powiat siedlecki w skali województwa mazowieckiego i nie tylko. Ze wsi pochodził Zdzisław Czapski.",2025-01-29 20:14:58.547587 CET
https://pl.wikipedia.org/wiki/Dmosin,"Dmosin – wieś w Polsce położona w województwie łódzkim, w powiecie brzezińskim, w gminie Dmosin. Dmosin uzyskał lokację miejską w 1430 roku, zdegradowany w 1579 roku. Wieś szlachecka położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość administracyjnie należała do województwa skierniewickiego. Miejscowość jest siedzibą gminy Dmosin. Pierwsza wzmianka o Dmosinie pojawiła się w źródłach pisanych w 1334 r. Dmosin był dziedziczną własnością rodu rycerskiego Kopaczy. Od 1407 r. do czasu najazdu szwedzkiego posiadał prawa miejskie. W 1657 r. podczas najazdu szwedzkiego miasto uległo spaleniu. Na gruzach spalonego miasta wyrosła wieś Dmosin. W 1864 r. Dmosin stał się siedzibą władz gminy w Guberni Piotrkowskiej, w zaborze rosyjskim. W XV w. powstała rzymskokatolicka parafia św. Andrzeja Apostoła i św. Małgorzaty. Do rejestru zabytków nieruchomych wpisane zostały obiekty: parafialny kościół św. Andrzeja Apostoła i św. Małgorzaty, 1728, 1927, nr rej.: 375 z 29.05.1967 dzwonnica, nr rej.: 376 z 29.05.1967 cmentarz kościelny, nr rej.: 942 z 19.11.1993 cmentarz rzymskokatolicki (część), nr rej.: 843 z 19.12.1992.",2025-01-29 20:15:02.728877 CET
